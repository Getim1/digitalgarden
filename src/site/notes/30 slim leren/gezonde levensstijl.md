---
{"dg-publish":true,"dg-path":" slim leren/gezonde levensstijl.md","permalink":"/ slim leren/gezonde levensstijl/","created":"2025-06-04T13:25:55.055+02:00","updated":"2025-06-04T14:23:13.827+02:00"}
---



## wat?
Je leren goeds spreiden heeft ook te maken met een gezonde levensstijl. Dat heeft twee redenen:
1. Leren is ten dele een lichamelijke activiteit. Het zijn je hersenen die je leren moeten verwerkt krijgen. Hoe beter je hersenen 'in vorm' zijn, hoe beter ze kunnen leren. En omdat alles met alles samenhangt in je lichaam, zijn je hersenen alleen 'in vorm' als je hele lichaam dat is.  Leren met tandpijn lukt nauwelijks. En met koorts al evenmin. Hoe gezonder je bent, hoe beter je hersenen in staat zijn te leren.
2. Leren is gedeeltelijk een mentale activiteit. Met een fris hoofd kan je beter leren dan met een hoofd vol muizenissen en zorgen. Je mentale kracht kan je versterken door goed voor je eigen welzijn te zorgen.  Voldoende en goed rusten en voldoende bewegen zijn daarom ook voor je leervermogen belangrijk.
## hoe?
1. Zorg voor voldoende gezonde voeding.  Eerder dan te letten op wat je niet mag eten, kan je beter letten op waar je beter meer van zou eten.  Er zijn eigenlijk maar drie regels die je moet in de gaten houden:
	1. eet zoveel mogelijk enkelvoudige voeding. Niet-ultrabewerkte voedingsmiddelen zijn  doorgaans veel gezonder. Om te weten of iets een industrieel samengesteld voedingsmiddel is kijk je op de verpakking. Daar staan altijd alle ingrediënten op in volgorde van belangrijkheid. Op een blik tomatensoep staan gemakkelijk 10 verschillende ingrediënten, enkelvoudige tomatensoep bestaat enkel uit water, tomaten en wat kruiden.
	2. eet gevarieerd.  Variatie in je voeding is belangrijk, ook om ervoor te zorgen dat je hersenen alle nodige voedingsstoffen krijgen. Eet regelmatig verschillende soorten fruit en groente. Eet voldoende afgewisseld proteïnerijke voeding als vis of vlees of vegetarische alternatieven. En een voldoende trage suikers bijvoorbeeld in de vorm van brood of (natuur)aardappelen.
	3. Vermijd zoveel mogelijk ongezonde voedingsmiddelen. Je kent het lijstje: wees matig met suikerrijke dranken, alcohol, dierlijke vetten, zout,... 
2. Zorg voor een goed levensritme
   Het is verstandig een min of meer vast dagritme aan te houden.  Elke dag ongeveer om dezelfde tijd opstaan en gaan slapen, elke dag voldoende ontspanning inbouwen, elke dag rond dezelfde tijden eten: het lijkt onbelangrijk maar het is het niet. 
   Een mens is een gewoontedier, je maakt mentale ruimte vrij in je hoofd als je je aan een vaste structuur houdt.	En je gaat je er vanzelf beter door voelen.
3. Zorg voor voldoende beweging
   Je lichaam wordt sterker en gezonder als je voldoende beweegt. Lichamelijke beweging is daarom ook goed voor de ontwikkeling van je hersenen. Sporten is dus ook goed voor je leervermogen.  
   Maar ook minder intensieve vormen van bewegen zijn goed. Je zou elke week minstens drie keer minstens een half uur een matige inspanning moeten doen. Dat betekent iets doen waardoor je hartslag boven de 140 slagen per minuut uitkomt. Dat mag bijvoorbeeld gerust stevig wandelen zijn.