---
{"dg-publish":true,"permalink":"/30-slim-leren/cornell/","created":"2025-03-04T18:44:51.096+01:00","updated":"2025-02-25T07:49:51.502+01:00"}
---

## De Cornell-methode uitgelegd

#### stap 1 : voorbereiding
je maakt je blad klaar (voor de les)
je trekt 2 horizontale lijnen over de volle breedte van het blad: één op 2 cm van de bovenkant, één op 4 cm van de onderkant.
Het middenvak verdeel je in 2 kolommen: één van 5 cm breed aan de linkerkant, de andere kolom heeft de breedte van de rest van het blad
#### stap 2: notities maken
In het bovenste vak schrijf je het onderwerp van de les, de datum en het vak.
In de rechterkolom schrijf je in korte zinnen, steekwoorden en symbolen waar de les over gaat. Laat wat ruimte tussen de verschillende punten voor eventuele latere aanvullingen.
#### stap 3: eerste keer studeren
Herlees je notities en schrijf in de linkerkolom kernwoorden of symbolen die samenvatten waar het in de rechterkolom over gaat.
Dek de rechterkolom af met een blad papier
Schrijf alles op wat je je nog herinnert uit de rechterkolom met behulp van de steekwoorden die je in de linkerkolom ziet staan. Controleer wat je goed hebt en waar je nog fouten hebt. Eventueel kan je met potlood aanstrepen wat nog niet lukte.
#### stap 4: tweede keer studeren
Dek de rechterkolom af met een blad papier
Schrijf alles op wat je je nog herinnert uit de rechterkolom met behulp van de steekwoorden die je in de linkerkolom ziet staan. Controleer wat je goed hebt en waar je nog fouten hebt. Eventueel kan je met potlood aanstrepen wat nog niet lukte.

vat de hele les samen in één à twee zinnen en schrijf die in het onderste vak.
#### stap 5 derde keer studeren
(indien nodig, bijvoorbeeld vlak voor examen)
Dek je hele blad af en probeer de kernwoorden uit de linkerkolom na te vertellen samen met de inhoud uit de rechterkolom.

#### opmerkingen en tips
1. Het is heel interessant als je jouw Cornell-samenvatting kan uitwisselen met die van een medeleerling. Zeer vaak zie je nieuwe en interessante dingen.
2. Het is belangrijk stap 3 niet langer dan een paar dagen na de les te doen. Stap 3 is ook de moeilijkste stap. Eens je die door bent zal je merken dat het steeds gemakkelijker wordt.
3. Wees mild voor jezelf. Het kan niet allemaal van de eerste keer lukken. Je zal merken dat je eerste Cornells nog moeizaam gaan maar dat je er steeds meer vaardigheid in krijgt.
4. Het stappenplan hiervoor is een algemeen kader. Als het voor jou beter uitkomt om daar aanpassingen aan te maken: vooral doen! Het gaat er om dat jij je eigen leermethodes vindt. ✅ 2025-02-15