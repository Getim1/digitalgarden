---
{"dg-publish":true,"permalink":"/99-slim-leren/steekkaart/","created":"2025-03-04T18:44:51.405+01:00","updated":"2025-02-25T07:51:13.653+01:00"}
---

Leren met steekkaarten is super eenvoudig. En heel efficiënt. Het gaat als volgt
- je gebruikt best stevige steekkaarten van een handig formaat. Een standaard maat is 12.5 cm op 7.5 cm.
- Op de voorkant schrijf je één vraag of een invulzin.
- Op de ommekant schrijf je het antwoord.
- Je schudt je steekkaarten door elkaar zodat ze in een willekeurige volgorde "bovenkomen".
- Je pakt de bovenste steekkaart, leest de vraag en probeert te antwoorden.
- Je controleert je antwoord door de steekkaart om te draaien.
- Heb je het antwoord goed, dan lag je de kaart weg op een linker stapel.
- Heb je het antwoord fout, dan leg je de steekkaart weg op een rechter stapel.
- Als je alle steekkaarten hebt afgewerkt, dan neem je de rechterstapel.
- Je zet op alle kaarten uit de rechterstapel een merkteken (bijvoorbeeld een sterretje)
- Je probeert terug alle vragen op de steekkaarten van de rechterstapel te beantwoorden
- Heb je het antwoord goed dan verhuist de kaart naar de linkerstapel, heb je het antwoord fout dan blijft die op de rechterstapel liggen.
- De kaarten die een tweede keer op de rechterstapel belanden krijgen ook een tweede merkteken (bijvoorbeeld een tweede sterretje).
- Vervolgens leg je de steekkaarten allemaal aan de kant tot minstens een dag later.
- Een volgende dag kan je kiezen: 
	- ofwel neem je enkel de kaarten met een merkteken terug door. Nu geef je bij een fout antwoord een ander merkteken (bijvoorbeeld een uitroepteken)
	- ofwel neem je alle kaarten terug door en geef je bij een fout antwoord een nieuw merkteken (bijvoorbeeld een uitroepteken) Als een kaart na een tweede 'beurt', geen enkel merkteken heeft, dan kan je ervan uit gaan dat je die kaart 'kent'. Kaarten met één of meerdere merktekens, herstudeer je best tot je ze 2 keer na elkaar kon oplossen.
Studeren met steekkaarten heeft twee voordelen:
1. je dwingt jezelf om vragen te stellen over de leerstof.
2. je wint tijd: je verliest minder tijd met het doornemen van wat je al kent,

Voor de liefhebbers: er bestaat een gratis programma dat je steekkaarten laat maken en die steekkaarten op de gepaste tijden terug aanbiedt ter studie. Je vindt het programma op www.remnote.com . Het is jammer genoeg enkel in het Engels verkrijgbaar. En het heeft (betalende) versies met oneindig veel mogelijkheden, maar die zijn eerder bestemd voor wie al voldoende Engels kent en voor de hogere jaren. Zeker eens het bekijken waard. Wellicht komt er in de toekomst nog op de SlimLeren- website een pagina met een voorstelling van dit hulpmiddel.