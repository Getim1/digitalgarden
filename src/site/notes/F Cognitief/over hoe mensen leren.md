---
{"dg-publish":true,"permalink":"/F Cognitief/over hoe mensen leren/","created":"2025-06-03T21:09:53.465+02:00","updated":"2025-06-04T13:27:33.002+02:00"}
---

Leren is verbinding maken tussen je [[F Cognitief/kortetermijngeheugen\|kortetermijngeheugen]] en je [[F Cognitief/langetermijngeheugen\|langetermijngeheugen]]

Het proces van het leren kan je goed vergelijken met de werking van Velcro.  Zo een Velcro bestaat aan de ene kant uit allemaal haakjes en aan de andere kant uit allemaal oogjes. Als één haakje in één oogje vasthaakt is dat een zeer zwakke verbinding. Maar als vele haakjes in vele oogjes vasthaken is dat een  erg sterke verbinding.  
Zo ook de informatie in je [[F Cognitief/kortetermijngeheugen\|kortetermijngeheugen]]: als die met één verbinding vastzit aan  je [[F Cognitief/langetermijngeheugen\|langetermijngeheugen]], dan is dat een zwakke verbinding. Maar als er veel verbindingen zijn, dan wordt dat een sterke verbinding.  Zo werken de leermethodes uit deze website. Ze maken elk op hun manier veel verbindingen tussen je [[F Cognitief/kortetermijngeheugen\|kortetermijngeheugen]] en je [[F Cognitief/langetermijngeheugen\|langetermijngeheugen]].

![Pasted image 20250218084844.png](/img/user/Z%20Tools/98%20Clippings/Pasted%20image%2020250218084844.png)

Het leren van mensen begint bij [[zintuiglijke waarneming\|zintuiglijke waarneming]]. Elke seconde nemen je zintuigen duizenden prikkels waar. Van de meeste ben je je niet eens bewust. Je beseft maar dat je je tanden voelt, als ze pijn gaan doen of als je er speciaal aan denkt. Het overgrote deel van de tijd voel je je tanden niet bewust. Dat is omdat je brein alle waarnemingen filtert. Je wordt je alleen bewust van die dingen die je brein voor jou belangrijk vindt op dat moment.

Daardoor is aandacht geven de eerste motor van leren. Door waarnemingen aandacht te geven worden zij opgenomen  in het werkgeheugen of je [[F Cognitief/kortetermijngeheugen\|kortetermijngeheugen]]. Je werkgeheugen kan ongeveer 5 stukjes informatie tegelijk verwerken. Het verwerken van informatie in je kortetermijngeheugen gaat zeer snel, maar het is ook zeer vluchtig. Je kunt de informatie maar enkele seconden tot hooguit 2 minuten onthouden.

Om informatie op te nemen in je [[F Cognitief/langetermijngeheugen\|langetermijngeheugen]] is er een leerproces nodig. Daar gaat deze website over. Hoe kan je op de beste manier informatie uit je kortetermijngeheugen vastleggen in je langetermijngeheugen.? 

[[F Cognitief/bouwstenen voor leren\|F Cognitief/bouwstenen voor leren]]
[[F Cognitief/de werking van je brein\|F Cognitief/de werking van je brein]]
