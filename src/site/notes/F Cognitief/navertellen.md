---
{"dg-publish":true,"permalink":"/F Cognitief/navertellen/","created":"2025-06-03T21:15:58.063+02:00","updated":"2025-06-03T21:15:58.773+02:00"}
---

Een leuke, maar ook uitdagende,vorm van instuderen  is duo-leren. 

"If you want to learn  something, read. If you want to understand it, write. But if you want to master it, teach" Deze uitspraak wordt, al dan niet terecht, toegeschreven aan Richard Feynman, een van de grondleggers van quantummechanica en winnaar van de Nobelprijs fysica in 1965.  Als je iets echt wil beheersen, probeer het dan uit te leggen aan iemand anders.

Bij duo-leren geef je elkaar les. Je doet dit best met een vriend(in) waar je een positieve relatie mee hebt.
1. Je verdeelt de leerstof in 2 stukken. Of je neemt om beurten elk een les voor je rekening. 
2. A bereidt de uitleg voor. Je kan hiervoor één van de vele technieken uit de SlimLeren-website gebruiken. Of niet , even goede vrienden.
3. A geeft uitleg aan B 
4. B schrijft neer wat hij geleerd heeft van A.
5. Controle: je vergelijkt de schriftelijke neerslag van wat B leerde met de oorspronkelijke leerstof en je vult aan of corrigeert waar nodig.

Het leereffect van deze methode is erg sterk omdat mensen erg gemotiveerd zijn om een vriend(in) of kameraad te helpen. Vandaar dat A al van bij de voorbereiding met extra aandacht en inzet werkt. Ook B is extra gemotiveerd en wil aantonen dat hij/zij goed heeft opgelet en de les begrepen heeft.
Het moeilijkste onderdeel van deze methode is de controle. Je eigen fouten zien en erkennen is niet altijd gemakkelijk. Maar wel uiterst leerrijk.