---
{"dg-publish":true,"permalink":"/F Cognitief/afwisselen/","created":"2025-06-03T21:55:08.481+02:00","updated":"2025-06-03T21:55:08.499+02:00"}
---

# Wat?

Je brein wordt sterker aangesproken als je regelmatig wisselt van leerstofonderdeel. Beter dan een uur hetzelfde onderwerp te bestuderen is in één uur drie verschillende onderdelen te studeren. 
# Hoe?

Je studeert best niet te lang na elkaar hetzelfde onderwerp. Je moet voor jezelf uitzoeken wat best voor je werkt. Meestal is een wissel na 10 tot 25 minuten een goed ritme. 

Je kan afwisselen door de vakken telkens af te wisselen: bijvoorbeeld wiskunde, Engels, geschiedenis en daarna Frans. Gebruik ook steeds een andere volgorde: gebruik dus niet elke keer weer hetzelfde patroon.

Je kan ook afwisselen binnen eenzelfde vak:  bijvoorbeeld eerst woordenschat dan grammatica.

Ook als je nog eens snel de leerstof overloopt, bijvoorbeeld vlak voor een toets of proefwerk, wissel je best willekeurig af tussen de verschillende onderdelen uit de cursus.

Je zal merken dat dit afwisselen eigenlijk lastiger is dan blijven doorstuderen aan één bepaald onderwerp. Maar het heeft wel voor gevolg dat je de dingen beter onthoudt omdat je brein telkens opnieuw een connectie moet oproepen met wat je al geleerd hebt. Je leert dus beter en sneller.
