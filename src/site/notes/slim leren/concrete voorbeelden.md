---
{"dg-publish":true,"permalink":"/slim leren/concrete voorbeelden/","created":"2025-06-03T21:51:51.011+02:00","updated":"2025-06-04T13:27:32.972+02:00"}
---

# Wat?
Het leren begrijpen van abstracte begrippen lukt beter als je die begrippen kan linken aan concrete voorbeelden.  Op die manier verbind je nieuwe begrippen met wat je voorheen al kende.  En extra verbindingen maken tussen kennisonderdelen is de sleutel voor beter leren. Zie [[F Cognitief/over hoe mensen leren\|F Cognitief/over hoe mensen leren]]

## bijvoorbeeld
Om te leren wat een algoritme is kan je vertrekken van een definitie als "een algoritme is een opeenvolging van verschillende stappen om een taak te vervullen " 
Maar je zal beter begrijpen wat een algoritme is als je er enkele voorbeelden van kan benoemen.  
- Bijvoorbeeld: het recept om brood te bakken is een algoritme, het beschrijft de opeenvolgende stappen die je moet volgen als je een brood wil produceren. 
- Bijvoorbeeld: achter de helptoets van je computer zitten een stel algoritmes: ze beschrijven het stappenplan om een probleem op te lossen of om een functie te gebruiken. 
- Bijvoorbeeld: als je de chocolade wil kopen in in een warenhuis gebruik je een stappenplan: je zoekt de juiste afdeling, je zoekt in die afdeling naar de 'juiste' chocolade, je gaat met je gewenste aankoop naar de kassa en je rekent af. Zelfs het afrekenen aan de kassa is op zichzelf al een algoritme want het bestaat uit verschillende stappen.
... Wedden dat je vanaf nu altijd zal onthouden wat een algoritme is? ...
# Hoe?
Het vinden van voorbeelden van wat je moet leren, is sterk afhankelijk van het onderwerp.
- Je kan best eerst een lijst maken van de abstracte begrippen die je moet leren. Meestal zijn dat er hooguit een paar per les.
- Meestal zal de leraar zelf een paar voorbeelden geven. En vaak vind je extra voorbeelden in je handboek. Zoek uit wat die voorbeelden met elkaar gemeen hebben.
- Probeer zelf een paar voorbeelden te vinden (bijvoorbeeld: noem zelf nog een paar algoritmes op)
- Bespreek die voorbeelden met andere leerlingen. En misschien hebben ook zij nog voorbeelden? 
- Toets als het kan je gevonden voorbeelden ook af bij de leraar. Veel kans dat hij blij is met de gevonden voorbeelden. Ze kunnen hem ook helpen bij de volgende lessen.
